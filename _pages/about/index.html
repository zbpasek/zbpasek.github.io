<!DOCTYPE html PUBLIC "-//W3C//DTD HTML 4.0 Transitional//EN" "http://www.w3.org/TR/REC-html40/loose.dtd"> <html><body> <p>prof. dr hab. Zbigniew Pasek (ur. 1958) jest religioznawcą i kulturoznawcą, specjalizującym się w badaniach nad nową duchowością i jej przejawami w polsce. Ukończył polonistykę i religioznawstwo na Uniwersytecie Jagiellońskim, gdzie obronił doktorat (1992) i habilitację (2005). W 2014 roku uzyskał tytuł profesora nauk humanistycznych.</p> <p>Od 1984 roku jest związany z Uniwersytetem Jagiellońskim, wykłada również na Akademii Górniczo-Hutniczej. Kieruje Pracownią Badań Współczesnych Form Duchowości na Wydziale Humanistycznym AGH, gdzie w latach 2008-2012 pełnił funkcję dziekana, a w latach 2016-2020 prodziekana. W latach 2017-2020 był członkiem Centralnej Komisji do Spraw Stopni i Tytułów.</p> <p>Jego zainteresowania badawcze koncentrują się wokół nowej duchowości, definiowanej jako dążenie do transgresji, rozwoju i realizacji wartości, zarówno w kontekście religijnym, jak i poza nim. Zajmuje się także alternatywnymi formami duchowości obecnymi we współczesnej Polsce, w tym językiem nowych ruchów religijnych i nurtem ewangelikalnego protestantyzmu oraz przejawami duchowości w sferze kultury i zachowań, niezwiązanych z dominującą tradycją religijną. Jest autorem około 80 publikacji oraz ekspertyz z zakresu nowych ruchów religijnych i swobód przekonaniowych w Polsce.</p> </body></html>